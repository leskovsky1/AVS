_[23-04-2018]_

# CV11 - AVS

## TEÓRIA

- témou cvičenia je interná __reprezentácia smerovacej tabuľky__ => pre jej implementáciu použijem __lineárne zreťazený zoznam__.
- smerovacia tabuľka pozostáva z rôznych položiek (v praktickej časti ma zaujímajú len `prefix` a `maska`) => program používa pre tieto položky interne `32-bitové bezznamienkové` čísla:
    + PREFIX.
    + MASKA.
    + NEXT-HOP.
    + METRIKA a ADMINISTRATÍVNA VZDIALENOSŤ.
    + INÉ.

### SMEROVANIE

- proces výberu ďalšieho skoku a výstupného rozhrania pre prijatý packet pozostáva z krokov:
    1. vyberiem cieľovú IP adresu (`DST-IP`) umiestnenú v IP hlavičke prijatého paketu.
    2. prechádzam smerovacou tabuľkou a pre každý záznam v tab vykonám:
        + `DTP-IP` AND `MASKA` => `MASKED-IP`.
        + porovnám vymaskovanú IP adresu s prefixom => `MASKED-IP` ?= `PREFIX`.
        + ak sa zhodujú, uložím dĺžku prefixu.
    3. zo zoznamu uložených dĺžok prefixov vyberiem najväčšiu hodnotu podľa pravidla __LONGEST-PREFIX MATCH__ a prislúchajúci záznam použijem pre smerovanie paketu.
    4. ak je zoznam prázdny, paket ďalej nesmerujem, ale ho okamžite zahodím.

## PROGRAM

- pre jednoduchosť __ignorujem__ `NEXT-HOP` a v programe ho nepoužívam.
- pripravím štruktúry pre lineárne zreťazený zoznam => `struct Table` a `struct Route`.
- pripravím základné funkcie pre manipuláciu s tabuľkou (jednosmerný lineárne-zreťazený zoznam):
    + vytvorenie prázdnej tabuľky,
    + overenie, či sa zadaná sieť s maskou už v tabuľke nenachádza,
    + pridanie trasy do tabuľky,
    + vyhľadanie existujúcej trasy k zadanej IP adrese a maske,
    + výpis tabuľky,
    + odstránenie trasy z tabuľky,
    + odstránenie celej tabuľky.
- __[!]__ pre zrýchlenie prístupu do tabuľky vkladám záznamy podľa dĺžky prefixu => od najdlhšieho prefixu po najkratší.
    + pre takto usporiadanú tabuľku nemusím ukladať dĺžky prefixov => počas vyhľadávania trasy pre zadanú IP adresu mám pri prvej zhode zabezpečené, že dĺžka prefixu v tejto trase je najdlhšia zo všetkých zhôd v tabuľke.

## TESTOVANIE

- vygenerujem náhodné čísla z intervalu (0-32), ktoré predstavujú dĺžky prefixov => masku následne získam, keď `0xFFFFFFFF` posuniem vľavo o hodnotu `32 - dĺžka` (sprava je vektor vypĺňaný `0`).
- vygenerujem náhodné 32-bitové čísla (`int`) pre IP adresy sietí a podľa masky upravím (cez bitový súčin `&`) => IP adresa musí predstavovať sieť s prislúchajúcou maskou.

- __benchmarking__ => použijem návalové generovanie náhodných IP adries (32-bitové čísla) => každú IP adresu spracujem => zaznamenám celkový čas spracovania a priemerný čas spracovania jednej IP adresy.
    + pre meranie času použijem `gettimeofday()` a `timersub()` (vyžaduje `-std=gnu99`) => meriam len proces vyhľadávania.

- **[!]** generovanie náhodných čísel => aby som zachoval nezávislú náhodnosť medzi generovaním rôznych prvkov (rôzneho typu, napr. IP adresy a dĺžky prefixov) => uchovávam stavy generátorov samostatne (použijem odlišné inicializačné hodnoty __SEED__) => __nezávislosť__ medzi hodnotami generátorov.

## ROZŠÍRENIA ÚLOHY

- počet generovaných sietí a testovacích IP adries načítam z terminálu.
